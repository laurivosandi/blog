.. published: 2014-12-20 09:00:00
.. tags: IT Kolledž, Alvatal

Vaba tarkvara löökrühma sprint
==============================

Laupäeval, 20. detsembril kell 9:00 kuni 18:00 on broneeritud meie jaoks
Eesti IT Kolledži ruum 222.
Planeeriks praegu nii et hiljemalt kell 10:00 on kohal need,
kellel on kasutajanimed/paroolid/SSH-võtmed masinatele, kus praegune ALVATAL-i veeb istub.
Praeguse seisuga on lubanud kohal olla Martin Paljak, Edmund Laugasson, Kalle Kebbinau ja Lauri Võsandi.

Edasise tegevuse eelduseks on funktsioneeriv veeb, mille võiks
selle ajurünnaku raames ära teha.
Henrik on nõus aitama, kui meil on ette näidata soliidne veebileht.
Sama probleem on copywriteri kaasamisega meie tegevusse.

Kava:

1. Sihtasutuse/MTÜ/vms eesmärkide sõnastamine sõltumata lõpuks käiku minevast formaadist.
2. Korrastame Alvatali veebi: soliidne väljanägemine, värske sisu, Githubis ja RSS vood agregeeritud.
3. Mis me seni oleme teinud: Akademy 2012, talgud, Tallinna piloot, IT Kolledži tripleboot jms
4. Mis üritusi me korraldame? RIA näiteks rahastab ~50 ürituse korraldamist aastas.
5. Twitteri voo automatiseerimine.
6. ALVATAL kui lühend vs *alvatal* kui bränd.
7. Organisatsiooni jaoks soliidse esindaja valimine.

Veebi korrastamisel võiksime juhinduda analoogsete organisatsioonide/asutuste
kodulehtedest: `COSS <http://coss.fi/>`_ ja `Open Source Sweden <http://www.opensourcesweden.se/>`_.

.. figure:: http://www.pagaripoisid.ee/images/products/Kringlid-strislid/singi-porru-stritsel-proff.JPG

    Motiveerimiseks toon stritslit!




