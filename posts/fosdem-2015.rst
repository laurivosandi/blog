.. published: 2015-01-01
.. tags: Alvatal

FOSDEM'15
=========

FOSDEM (Free and Open Source Developer European Meeting) on
üleeuroopaline vaba ja avatud lähtekoodiga tarkvara arendajate kohtumine
mis toimub iga aastaselt Brüsselis,
Üritusel käib keskeltläbi 5000 inimest, kuulata saab üle 400
esitluse ning ürituse eest raha ei küsita.
FOSDEM-ile mineja ei pea ilmtingimata arendaja olema,
piisab huvist avatud lähtekoodi ning häkitava raudvara vastu.
Ka sel aastal võib ürituselt leida mitmeid eestlasi.
Eestist saab otse Brüsselisse Estonian Airiga ning
Brüsselis tuleks ära broneerida mõni hostel.
Säästuhosteli öö hind jääb 25€ ringi ning pisut võiks ka varuda
Belgia õllede jaoks.
Kui see aasta ei jõua minna siis järgmise aasta jaoks uudisenupukese
püüame teha juba novembris. Näeme Brüsselis!
